---
{"dg-publish":true,"permalink":"/L/Latin nyelv/","title":"Latin nyelv","created":"2024-10-22T21:36","updated":"2024-10-22T21:36"}
---


# Latin nyelv

#### Péterfai János írja:

> A kérdés lényege, a latin nyelv, amely az újlatin nyelvek őse is, milyen eredetű? Egy elmélet szerint a Rajna vidékén tartózkodtak az italikuszok, mielőtt Itáliába érkeztek volna. A rajnai környéken kelták éltek, akik a magyarok talán legközelebbi rokonai. Ezért feltehető, a latin nyelv eredetileg is félig magyar szókincset használt. Később, amikor Itáliába érkeztek, ismét magyar környezetbe jutottak, az etruszkok körzetébe, ahonnan ismét hatalmas szókincset vehettek át. Vagy talán a latin nyelv nem átvette a magyar szókincset, hanem önmaga is egykor magyar nyelv volt, amely fejlődött, a magyar stádiumról a latin stádiumra.  
> Mivel a latin nyelv belső szerkezete magyar jellegű, szókincse 92%-nál nagyobb arányban magyar eredetű, ezért azt kell mondani, a latin magyar eredetű nyelv. Akár vándorolt, akár helyben alakult ki, a szókincs világosan beszél.  

#### Götz László Keleten kél a Nap...

...című könyvében írja:  
> Hrozny "Die alteste Geschichte Vorderasiens" (1940) című könyvében kiemeli, hogy a [[H/Hettita#Hettita nyelv\|hettita nyelv]] a legtöbb hasonlóságot a latinnal mutatja fel. J. Friedrich pedig, az urartui és a hurri nyelv egyik legnevesebb szakértője, "Einführung ins Urartäische" című művében nyomatékosan rámutat az urartui-hurri és a latin között található számos feltűnő párhuzamra és ezeket egyenesen az etruszkok hurri-urartui származásával magyarázza.  

Götz könyvének 875-876. oldalán található szumér és latin szavakat hasonlító szószedete után írja:  
> A latin nyelv legmélyebb alaprétegében szervesen beletartozik az indogermánok előtti újkőkori – korai fémkori kisázsiai-mediterrán nyelvközösségbe, s ezen keresztül az elő-ázsiai szumér nyelvi koinéval is igen szoros kapcsolatokban áll. Mindebből viszont az következik, hogy az ősi anatóliai-égei-tirréni nyelvcsoport nyelvjárásaiban is tömegesen kellett lenniük az elő-ázsiai-mezopotámiai nyelvi koiné szókincséből származó szavaknak. Nyilvánvaló ugyanis, hogy a fenti szumér-latin és a már korábban megismert szumér görög szómegfelelések túlnyomó része nem közvetlenül a szumérből került bele a latinba, ill. a görögbe, hanem egyrészt az etruszkból, a ligurból és más ősi itáliai nyelvekből, másrészt pedig a mínoszi krétai nyelvből, a mykénei kultúrkör közlekedő nyelvéből és a prachellén anatóliał nyelvjárásokból. Minden valószínűség szerint ezen többé-kevésbé egységes kisázsiai-mediterrán nyelvi alapréteg domináns hatásaival magyarázható az is, hogy a nyugati indogermán nyelvcsoportokon belül a görög és a latin állnak legközelebb egymáshoz.  

Másutt már talán szóltam róla, de ha nem, akkor Quorán is írtam valakinek válaszul (vagy kommentként), hogy a latin nyelv műnyelv és az egyes újlatin nyelvek nem feltétlenül egy vulgáris/polgári (tört) latinból jöttek létre. Túl sok az extrapolációs hajlam a nyelvészek részéről.  
Két példa. A [[K/Karácsony\|Karácsony]] címnél taglalalt spanyol `corazón` és portugál párja eredetibbnek tűnnek, mint a latin `cor` = szív. A [[M/Macerate\|macerate]], [[M/Macaroni\|macaroni]] és [[M/Mozsár\|mozsár]] címnél taglalt ideák alapján nem a `macer` = ösztövér szó a kiinduló, mert az nem más, mint egy szótári bejegyzés: a spanyol és főleg olasz területeken élő népek ősvallásának átcsillanása látszik meg a szavakban, azaz olyan időkből származhat, amikor a hivatalos/birodalmi latin nem is lézetett.  

[[G/Görög#Görög nyelv használói\|Görög nyelv használói]] cím/alcímnél is kitértünk arra, hogy a görög mögött nem görög birodalmi görögöt kell érteni. A görög valamikor magyar volt, és későbbi magyar/hun használói is akadtak.  
[[N/Nyelvészet mint tudomány\|Nyelvészet mint tudomány]] címnél is elővettem a `macer` szót:  
A tudomány számára minden az írásban megtalált, ún. kultúrnyelvek azóta szótárakban rögzített lexikális (de majdnem hogy számértékkel kezelt) forma. Ha például az örmény főváros [[J/Jereván\|Jereván]] nevét Urbeni vagy milyen alakú formában megtalálták ékiraton, akkor az kőbe vésett igazságként kezelve az eredeti alak lesz: azzal nem törődnek, hogy az adott író akár a nyelvének korlátai miatt tévesen hangzósíthatta.  
Ha a latin `macer` szótári alakként ismert, akkor mindenképpen csak elődje lehet újlatin nyelvek ilyen alakú szavainak (dacára annak, hogy [[R/Róma\|Róma]] leginkább csak eszme és egységes homogén lakói és beszélői nincsenek; a nyelvüket úgy tette latinná, ahogy a judeo-keresztény egyház a keresztény liturgiát latinná és katolikussá).  

Másutt írtam:  
A latin nyelv nagy befolyással volt a nyugati és germán, szláv nyelvekre, mert a(z erőszakosan térítő) judeo-kereszténység és a majdan a(z ál)tudomány(osság) hivatalos nyelve volt. De az elképzelhetetlen, hogy az "Indiából Európába vándorló germán árják" a védikus himnuszok szövegeiből szemezgették ki a szavaikat, illetve hogy vallási szokásaik azokon alapult volna. Inkább tűnik úgy, hogy a hunoknak fityiszt mutató árja népek, mint a hinduk és a perzsák műnyelveket (szanszkrit és Aveszta valóban hasonlóak) és valamiféle pogány őshagyományokra épülő műszokásokat hoztak létre, hogy eredetinek tüntessék fel magukat.)  

Korábban írott soraim:  
A latin széleskörű írásos emlékkel rendelkezik, nagy nyelvészeti érdeklődés és belemagyarázás vette körül. Olyan prepozíciókat gyártottak, melyek magyar ragokból, sőt, gyökszavakból állnak, vagy azok roncsolásából. A főigéik sokszor egy magyar szó fonákos jelentéséből születnek, de azon esetekben is szógyorsulva és hangcserékkel.  
A görög igékhez hasonlóan, sokszor utólag képzettek, hozzákapcsolt jelentéssel. Például `monere` = figyelmeztetni,  a [[P/Pénz\|pénz]] eredeteként megjelölni kívánt `pendere` = függeni.  
Többször feltűnt, hogy az ófrancia, katalán és albán nyelvben talált (hun/szabin/kelta-)latin szavak eredetibbnek tűnnek a latinoknál. Az ófrancia nyelv kelta-gall vázát illetve egyáltalán a kelta nyelv létjogosultságát a nyelvészet nem igazán ismeri el, mert (annak ellenére hogy [[K/Kelta\|kelta]] címnél szó volt a nyelv indo-germanizálásáról) ezzel olyan lavinát indítana el, mely a magyar, továbbá sumer rokonság elismerésével átírná az eddig elfogadott képet. (Az, hogy mit értünk kelta nyelv alatt is érdekes, mert egyes régi nézetek szerint a kimmér-walesi lehet az eredeti kelta, mely a brit nyelv vázát alkothatta.)  
A latin szavakra visszavezetett újlatin, albán, kelta (mellyel kapcsolatosan tehát felmerült, hogy több esetben lehet ő az átadó, mintsem gondolnánk) szavakkal kapcsolatosan az az ember érzése, hogy régen ezeken a területeken nem ezen a nyelven beszélt a lakosság, hanem a vallás/politika határozta meg, hogy mely szavakat kell használni. Azaz gyakorlatilag Nyugat-Európában is az játszódott le, mint Közép- és Dél-Amerikában a spanyol nyelv behozatalával: a politikai helyzet megkívánta, hogy az új nyelvet használják, elsősorban az államigazgatási körökben. Magyarország területén is volt a latin hivatalos nyelv, az ország viszont ellenállt, és nem terjedt el.  

## Latin és román nyelvek a magyar-eurázsiai ősnyelv pidginizációjából keletkeznek

Borbola János Az ember és a magyar című az Ősi Gyökér 2012/2-4. sz. megjelent cikkében...

#### Kemény Ferenc Im Anfang war das Korn...

...Körösi Csoma Sándor H. Gesellschaft, München, 1993. című német nyelvű könyvének 108. oldaláról idéz (illetve én csak a fordítást adom):  
> Ezzel szemben biztosan úgy vélem, hogy a latin, a spanyol, a francia stb. csupán másodlagos nyelvek, melyek a magyar-eurázsiai ősnyelv *pidginizáció*jából származnak; így az alapszókincs eredetét mind a latin, mind az ún. román nyelvek esetében feltétlenül a magyarból kell származtatni.  

Ezen pidginizáció kifejezéssel angol nyelvű írásban már találkoztam. Jó lesz figyelemmel kísérni. A kereskedelem és kalmárkodás igen nagy károkat okozott a nyelv és őskultúra tekintetében.  
- Aztán Kemény Ferenc olyat is ír, amit én is mindig hajtogatok:  
> Hogy a latin `imperator` szó az `imperare` igéből levezetve lenne, az nevezetesen tévedés, a valóságban az őslatinok az igéket a főnevekből képezték.  

[[N/Nyelvészet mint tudomány#Nyelvek keveredéséből létrejött nyelvek – pidginizáció\|Nyelvek keveredéséből létrejött nyelvek – pidginizáció]] cím/alcímnél más is szólt a pidgin nyelvről és a pidginizáció jelenségéről.  
Lásd még [[L/Latin nyelv#Latin szókincs pidgin szókincsból való eredete\|latin szókincs pidgin szókincsból való eredete]] alcímet alant.  

## Latin birodalmi nyelv – egységesként kezelésének hibája

#### Götz László Keleten kél a Nap...

...című könyvében írja:  
> G. Solta "Gedanken zum Indogermanenproblem" (1952) című értekezésében írja, hogy az ősnyelv kikövetkeztetésénél főleg a latin és a román nyelvek viszonyát vetítették vissza az őskorba. A latin-román nyelvek viszonya azonban nem olyan egyszerű, mint azt a XIX. sz.-ban elképzelték. **Ma már nem fogadható el egy egységes vulgáris latin nyelv létezése, amelyből a román nyelvek kifejlődtek volna**. A latin már eredetileg mindenütt dialektusokra oszlott és csak a birodalmi közigazgatás, valamint az iskolák befolyása kelti bennünk az egységesség hamis képzetét.  

Másutt bővebben:  
> Különösen is szembetűnővé válik ez az ignorancia akkor, amikor Gamkrelidse az előbbi idézet folytatásaként a következőket írja: "Hogy miként történik ez" – (mármint az alapnyelv rekonstrukciója) – "... bemutatok egy egyszerű példát. Valamennyi ismert román nyelv szavainak összehasonlításával "kiszámíthatjuk", hogyan hangzott egy-egy szó ezek közös ősében a latinban. De mert a latin nyelvet ismerjük, arra is lehetőségünk nyílik, hogy magát e procedúrát, a rekonstrukció módszerét verifikáljuk. Pontosan így történik valamennyi ismert indocurópai nyelv fundamentumán közös ősük rekonstrukciója."  
> Nos, akkurátusan éppen ez az a módszer, amelyről pl. Georg Solta már 1952-ben bebizonyította, hogy alapvetően elhibázott előfeltételezésen alapul (l. Solta, 1952.). Solta e tanulmányában először azt fejti ki hogy az egész indogermanisztikában még a legbiztosabb **alapnak látszott eleinte az, hogy a román nyelvek közös őse a latin, illetve pontosabban az úgynevezett vulgáris latin** volt. Ez ugyan általánosságban szemlélve igaz, de ezzel még nem sokat mondtunk. A latin mindenütt másképpen fejlődött tovább és diferenciálódásánál különféle tényezők játszottak szerepet. Így például az adott nyelvi szubsztrátum, a római gyarmatosítás időpontja, a gyarmatosítók szociális rétegeződése, az esetleges szupersztrátum stb. Hogy a nyelvi fejlődés nem távolodott el túlságosan messzire a kiinduló ponttól, annak oka elsősorban **a latin irodalmi nyelv fékező ereje** volt, amely ráadásul a nyugati területeken mint közép-latin egyházi és tudományos nyelv egészen az újkorig hatott a román nyelvekre. Legfőképpen pedig – folytatja Solta – a Római Birodalom kulturális állapota, a maga egyedülállóan központosított szoros katonai és közigazgatásijogi megalapozásával semmiképpen sem hasonlítható össze azokkal az egészen primitív kulturális viszonyokkal, amelyekkel az "ősindogermánok"-nál számolnunk kell. Továbbá még azt is figyelembe kell vennünk, hogy a **modern romanisztika már nem vallja az egységes vulgáris latin nyelv egykori meglétét**. Kiderült, hogy a latin mindenütt dialektusokra oszlott és **csak az iskolák és a közigazgatás befolyása kelti az írásos emlékekben az egységesség látszatát**.  
> Solta ezután így összegzi az előbbiekből levonható következtetéseket: "Ha csupán a román nyelvek lennenek előttünk, a latinról azonban semmit sem tudnánk, akkor az egyes román nyelvek összehasonlítása alapján sohasem tudnánk a latint helyesen kikövetkeztetni. Ebben a helyzetben van azonban az indogermanisztika, amennyiben az "ősindogermánt" rekonstruálni akarja. Ha azonban *az ősnyelv rekonstrukciója elvileg lehetetlen* (ez érvényes abban az esetben is, ha feltételezzük, hogy az indogermán nyelvek is tartalmaznak egy olyan értelemben vett, indogermán komponenst, mint ahogy a román nyelvekben is van egy latin komponens), akkor fel kell tennünk a kérdést, hogy minek is kell lennie az összehasonlító nyelvtudomány tárgyának. Erre csak ezt válaszolhatjuk: az egyes nyelvek közötti egyezések..."  
> Ebben az idézetben tehát pontosan ugyanazon módszer alkalmazhatóságát – nevezetesen a latinnak a román nyelvekből megkísérelt rekonstrukciója mintájára elvégzett ősindogermán alapnyelvi visszakövetkeztetéseket – cáfolja tételesen, pontról-pontra, minden ízében logikus és teljesen plauzibilis módon Solta, amelynek Gamkrelidse és Iwanow általi alkalmazását az ősindogermán alapnyelv rekonstruálásánál [[I/Istvánovits Márton\|Istvánovits]] "tudománytörténeti jelentőségű”-nek tekinti.  

Pulgram [[I/Indogermán nyelvészet#Homogén ős-indogermán alapnyelv kikövetkeztetett szavainak képtelensége\|homogén ős-indogermán alapnyelv kikövetkeztetett szavainak képtelensége]] cím/alcímnél szereplő passzusában is kitér a latin nyelvre.  

### Nem-birodalmi szavak latinból való levezetésének képtelensége

[[E/Ember#Ember szavunk Íjas értelme az Ikrek jegyére vonatkoztatva\|Ember szavunk Íjas értelme az Ikrek jegyére vonatkoztatva]] cím/alcímnél a spanyol `hombre` és `hambre` szavak, valamint például [[S/Sombre\|sombre]] címnél is a spanyol és más szavak kapcsán is arra jutottunk, hogy amit a nyelvészet eredeztetés gyanánt kihoz, az nem életszerű.  
A spanyol és portugál szívet jelentő [[K/Karácsony\|Karácsony]] címnél taglalt szavak is tisztán láthatóan a latin birodalmi nyelvtől függetlenül jöttek létre.  

### Vulgáris latin nyelvek

Friuli, romans (rétoromán), stb. Azt viszont jegyezzük meg, hogy a nyelveket szabályozni kellett, és lehet hogy nem csak egyszer.  

## Latin mint a zsidó-kereszténység nyelve

A [[S/Sors\|sors]] és sor szavak eredete kapcsán (annak kapcsán, hogy miért ne lehetne magyar egy szó, amire latin eredetet mondanak) ötlött fel, hogy a latin nyelvet úgy akarják a magyar és más népek feje fölé emelni, mint ahogy az embertől elválasztott istent (ráadásul – mert ilyen "istennel" lehet csak megcsinálni – a zsidó törzsi istent/sátánt) fejünk fölé emelni. Holott valójában a latin magyar, az ember pedig isteni eredetű. A latin nyelv a zsidó-kereszténység nyelve, a magyar az (elő/fény)-kereszténységé.  
Ezzel szemben a fentebb említett görög (és szláv, a magyaron kívül) a keleti orthodox kereszténység nyelve.  

## Latin lexikai szavak képzése felülíró módszerrel

Az `instinct` szó francia változatának hallatán ötlött fel, hogyan történhetett az, hogy a magyar [[O/Ösztön\|ösztön]] szó már használatban volt az adott (már magyarnak nem hívható) nép nyelvében, majd jött a "lexikális rendőrség" és felülírta a saját (görögökre, rómaiakra jellemző) logikájával, mégpedig az [[I/IN\|in]]- beható fogalmát ötvözve bele. Az utótag tekintetében bármi (stinguere) megfelelt neki. Ki tudja hány ilyet követett el a latin nyelv. Összefésülést, konflációt.  
Angol szavak etimológiai vizsgálatában láttam hasonlót: már meglévő szót egy másik hasonló szó kissé átalakít, főként konflációval.  
A latin lexikai szófelvétel kapcsán biztos hogy igazam van: egységes homogén ólatin nyelv nem létezett; menet közben rakódott össze, ahogy ma a feketék által beszélt és második nyelvként beszélt angol nyelvet beszélő alakítja a nyelvet, főleg Amerikában: az új Rómában.  

## Latin szavak keleti, finnugor és türk párjai

[[F/Finnugor nyelvek\|Finnugor nyelvek]] címnél soroltunk néhány szót, azóta kiderült, hogy a latin [[A/Aquila\|aquila]] = sas megvolt\[?\] az oszmán-törökben is, ahol `aqilla` = sas szintén.  
Több esetben a török szó a latinnal vagy olasszal azonos, pl. a [[C/Column\|column]] címnél említett török `kolon` = oszlop.  

## Latin szókincs pidgin szókincsból való eredete

[[N/Nyelvészet mint tudomány#Nyelvek keveredéséből létrejött nyelvek – pidginizáció\|Pidginizáció]]ról már esett szó fentebb is.  
Lássunk egy példát:  
A [[V/Végvári József\|Végvári József]] sem szól És mégsem mozog... című írásában [[M/Méh\|méh]] címnél említett latin `alveus` szó (víz)ágy (alap)jelentésű. Mintha `alvós` szavunk lenne ez, de legalábbis `alvás` szavunk ismert és ágyban alszunk.  
Akkor ennyi lenne az indoeurópai nyelvek szavainak létrejöttének receptje?  

## Latin szavak sémi nyelvekből

[[J/Judge\|Judge]] címnél kiderítettük, hogy a [[J/Júda\|Júda]] névből való lenne a római `iudex` bírónév. [[M/Migrate\|Migrate]] címnél is héber eredetet találtunk. [[K/Khamor\|Khamor]] címnél a váll akkád és latin megfelelőit hasonlítottuk össze.  

## A latin szókincs középkori és újkori rétegének visszavetítése és jelentések torzítása

### Latin szavakhoz képest a kelta, albán, spanyol, ófrancia stb. eredetibbnek tűnik

Erről is volt szó több helyen. Példákat lehet majd ide gyűjteni. Például:  
A [[B/Beverage\|beverage]] címnél taglalt ófrancia `boivre` = inni a pohár szóhoz képest eredetibb, mint a latin `bibere`, amennyiben persze a [[B/BOR\|BOR]] szavunk széthúzásának megállapított [[P/Pohár\|pohár]] régebbi, mint a latin és ófrancia szavak.  

A latin `sæculum` és szekuláris időszámítás (generációkat időtartamként számoló) témában [[G/Gergely-naptár\|Gergely-naptár]] és [[S/Second\|second]] címnél és másutt is idézett, az Új kronológiát felállító Anatolij [[F/Fomenko, Anatolij\|Fomenko, Anatolij]] (munkásságát követők) köréhez tartozó Yaroslav Kesler The Perception of Open-Ended Time című cikkét olvasva vesszük észre, hogy a végnapjait élő emberre utaló olasz `vecchio` = öreg; régi szó sem holmi latin `vetus` szóra megy vissza, hanem [[V/Vég\|vég]] szavunkra. Ilyenképpen azt is állíthatnánk, hogy az olasz régebbi nyelv a latinnál.  
Persze a V-K vázú szó valahol meglehet a latinban is, csak a nyelvészek más szót találtak eredetre (igaz, attól még vetus azt jelenti, amit jelent).  

Legutóbb a hasonló [[P/Profit\|profit]], [[P/Prophet\|prophet]] és profess/[[P/Professor\|professor]] szavak kapcsán is szóba került Kessler, Fomenko és más általam idézett szerzők azon állítása, hogy "ősi" latin szavak előfordulása később mutatkozik, mint például [[A/Antique\|antique]] esetében is.  

Götz László Keleten kél a Nap című könyvének 127. oldalán is beszámol egy anomáliáról, amely az indogermanisztika és művelői káros hatására vezethető vissza.  

### Magyar szavak latinbóli magyarázata

#### Pálfi Károly A magyar nemzet ősvallása...

...című könyvében írja:
> [[E/Esztergom\|Esztergom]] nevét különben Gombócz-Melich és a többi nyelvészek a Strigonium szóból származtatják. Mivel az ilyenfajta helynévmagyarázatban egy sajnálatos rendszer nyilvánul meg, azért erről néhány szóval meg kell emékeznem. Köztudomású tény, hogy a keresztyén korszak kezdetével Magyarországon a közhivatalok és a tudomány nyelve a latin lett. A latin nyelven író, többnyire német és tót paptisztviselők azután nemcsak latin nyelven írták az alapítóleveleket és egyéb okmányokat, hanem bennük a magyar helyneveket lehetőleg latinizálták is. A mai kor nyelvésze erre, mivel a magyar kultúra ősiségéről hallani nem akar, ezekkel a későbbi latin okmányokkal bizonyítgatja a magyar helynevek eredetét. A "Strigonium" tehát Esztergomból formáltatott és nem Esztergom a Strigoniumból. ([Lásd 38. old.](zotero://open-pdf/library/items/QVETUTRJ?page=38&annotation=5U4P7SSU))  { #mavos3}


## Latin mint Magyarország hivatalos nyelve

Az előző alcím folytatása.  

#### Csihák György Gens Hun(gar)orum – magyar nemzet Hun? Szkíta? Avar? Finnugor? Magyar? – Mi vagyok én?...

...című a Zürichi Magyar Történelmi Egyesület Acta Historica Hungarica Turiciensia XXXI./1. sz. megjelent cikkében írja:  
> Nem győzöm csodálni I. Stephanos (későbbi nevén [[I/István\|István]]) királyunk államszervezői bölcsességét. Az ő parancsára szervezték a magyar királyi kamarát, ahol a királyi iratok készültek. Nyilvánvlóan, tekintettel az országban élő soknyelvű népre, István parancsára az iratokat az akkor már évszázadok óta halott nyelven, latinul írták. Ez lett államunk 'hivatalos nyelve' 1844-ig – Európában a Vatikán mellett a legtovább. Ki ismer Europában még egy ilyen 'demokratikus' rendszert az egész középkorban és újkorban? Törvényszerű következménye, hogy ezen idő alatt a latin szöveg az irányadó (és nem például a fordítás!). Ami iratot ezalatt az idő alatt a király nevében kiadtak és így is írták, azon, kivétel nélkül minden esetben a király 'Rex Hungarorum'.  

#### Csihák György Népnevekről...

...című a Zürichi Magyar Történelmi Egyesület Acta Historica Hungarica Turiciensia XXIX./1. sz. megjelent cikkében is hasonlóan írja korábban:  
> Ugyancsak az ő – igen bölcs – parancsára a kamara nyelve, az akkor már régen kihalt latin nyelv lett. Így minden lényeges irat Magyarországon ettől kezdve latinul íródott 1844-ig, amikor ezt a szokást törvénnyel eltöröltük. A Corpus Juris Hungarici – a Magyar Törvénytár – így latinul íródott. Sztephanosz első dekrétumával kezdődik – aminek dátuma, a fentiek szerint – szintén ismeretlen, de úgy 1008-ra teszik. Ebben található történelmi alkotmányunk, s minden idetartozó dolog latinul értendő.  

## Színek a latin nyelvben

A canus [Wiktionary oldaláról](https://en.wiktionary.org/wiki/canus) való adatsor (az eredeti színeket lásd világos módban):  
![assets/Latinnyelv_image1.jpeg|invert_dark](/img/user/L/assets/Latinnyelv_image1.jpeg)  